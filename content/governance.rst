4. Governance
=============

Le trasformazioni digitali coinvolgono tutti gli aspetti dell’economia e
della società e non possono quindi essere gestite in isolamento. Ciò
implica che strategie come questa necessitano di chiari meccanismi di
coordinamento tra amministrazioni per essere monitorate e rese efficaci.

A tal fine, il Ministero dell'Università e della Ricerca, il Ministero
dello Sviluppo Economico e il Ministro per l'Innovazione Tecnologica e
la Transizione Digitale creeranno un gruppo di lavoro permanente sull'IA
all'interno del Comitato Interministeriale per la Transizione Digitale
per dirigere, monitorare e valutare l'attuazione di questa strategia, le
sue successive iterazioni nonché coordinare tutte le azioni politiche
sull'IA in futuro. Ciò comporta la possibilità di coinvolgere altri
attori istituzionali, università e centri di ricerca, nonché
rappresentanti del settore privato.
