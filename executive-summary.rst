Executive Summary
=================

**L'intelligenza artificiale** (IA) - ovvero modelli digitali, algoritmi
e tecnologie che riproducono la percezione, il ragiona- mento,
l'interazione e l'apprendimento - è oggi maturata al punto da
**rappresentare un fattore centrale nella trasformazione digitale della
società**. Si prevede che nel prossimo futuro l'IA sarà integrata e
influirà sulla maggior parte delle attività economiche, **fornendo
opportunità per maggiore produttività, sviluppo tecnologico e attività
analitiche avanzate in tutti i settori**.

In questo contesto, l'\ **ecosistema IA italiano possiede un grande
potenziale che però non è ancora pienamente sfruttato**. L'ecosistema è
contraddistinto da comunità di ricerca molto attive ma spesso di piccola
scala, poco attrattive per competenze soprattutto straniere e con ampi
margini di miglioramento anche nella rappresentazione di genere e nella
capacità di generare brevetti. Per quanto riguarda i fornitori di
soluzioni IA, **l'industria italiana sta crescendo rapidamente ma il
contributo economico rimane ancora al di sotto del suo potenziale**,
soprattutto rispetto a Paesi europei simili.

L'attuale contesto e la posizione internazionale dell’ecosistema IA
italiano obbligano a **un radicale aggiornamento della strategia
nazionale per l'IA.** L’Italia ha basi solide su cui deve costruire e
specifiche aree di debolezza su cui invece concentrare riforme e
investimenti.

A tal fine, **per il triennio 2022-2024**, questo Programma Strategico
contiene:

-  **6 obiettivi**: che indicano le ambizioni della strategia italiana,

-  **11 settori prioritari**: che indicano dove l'Italia intende
   concentrare gli investimenti,

-  **3 aree di intervento**: che indicano come il Paese si propone di
   raggiungere gli obiettivi dichiarati.

Queste tre aree di intervento si delineano in:

-  **Rafforzare le competenze e attrarre talenti** per sviluppare un
   ecosistema dell’intelligenza artificiale in Italia.

-  Aumentare i **finanziamenti per la ricerca avanzata nell'IA.**

-  Incentivare **l'adozione dell'IA e delle sue applicazioni**, sia
   nella pubblica amministrazione (PA) che nei settori produttivi in
   generale.

Per queste aree il Programma Strategico indica **24 policies che saranno
adottate nei prossimi tre anni** (vedi tabella alla pagina successiva).
Queste iniziative saranno fondamentali perché il Paese possa mantenere
la competitività tecnologica a livello internazionale, riesca a
trasformare i risultati della ricerca in valore aggiunto per
l’industria, e arrivi preparato alle sfide tecnologiche e sociali di
domani.

**Riepilogo delle principali politiche previste**

|Immagine che contiene testo, tavolo Descrizione generata
automaticamente|

.. |Immagine che contiene testo, tavolo Descrizione generata automaticamente| image:: ./media/image1.png
   :width: 10.22341in
   :height: 6.57465in
